<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr083"><咒名>般若大心陀羅尼第十六</咒名>
呪曰。<咒語>跢姪他(一)揭帝揭帝(二)波羅揭帝(三)波囉僧揭帝(四)菩提(五)莎訶(六)</咒語>
<施咒法>是大心呪。用大心印。作諸壇處一切通用。</施咒法>

<使用方法><方法名稱>畫大般若像法</方法名稱>
<施咒法>畫大般若菩薩像。可取<時間 t="pt">八月十五日</時間>。以<物品>細好絹</物品>兩幅。或三幅亦任意用。高下闊狹必須相稱。於精舍中作<物品>水壇</物品>竟。於其壇中誦大般若呪。呪絹一百八遍已。請喚畫師最好手者。令受八戒。一上廁一洗浴。著新淨衣。與作護身印。其彩色中用薰<物品>陸香</物品><物品>安悉香</物品>汁和。不得用膠。於其壇上日日三時。散<物品>雜色花</物品>燒<物品>沈水香</物品>。誦呪供養菩薩。夜別然<物品>燈</物品>。七盞。然後可畫菩薩。其菩薩身。除天冠外身長一肘(人一肘如佛一磔手)通身白色面有三眼。似天女相。形貌端正如菩薩形。師子座上結加趺坐。頭戴天冠作簸箕光。其耳中著真珠寶璫。於其項下著七寶瓔珞。兩臂作屈。左臂屈肘側在胸上。其左手仰五指申展。掌中畫作七寶經函。其中具有十二部經。即是般若波羅蜜多藏。右手垂著右膝之上。五指舒展。即是菩薩施無畏手。菩薩身上著羅錦綺。繡作𧛾襠。其腰以下著朝霞裙。於上畫作黃色花褻。天衣籠絡絡於兩臂。腋間交過出其兩頭。俱向於上。微微屈曲如飛颺勢。其兩手腕皆著環釧。菩薩右廂安梵摩天。通身白色耳著寶璫。其項上著七寶瓔珞。立𣰽毺上。右手屈臂向於肩上。手執白拂。左手申臂手執澡罐。其腰以下著朝霞裙。以羅綺錦繡嚴飾衣服。其梵天身披紫袈裟。頂戴花冠作簸箕光。其手脚腕皆著寶釧。菩薩左廂安帝釋天。通身白色耳著寶璫。其項上著七寶瓔珞。立𣰽毺上。右手屈臂向於肩上。手執白拂。左手屈臂肘節向左。手掌向腹仰。掌掌中堅著一跋折羅。跋折羅頭外向著之。火焰圍遶跋折羅身其帝釋像。從腰以下著朝霞裙。以羅綺錦繡嚴飾衣服。天衣籠絡。頭戴花冠作簸箕光。其手脚腕皆著寶釧。菩薩光上兩廂。皆畫作一須陀會天。而散雜花及齎瓔珞而為供養。其像座下。畫作香爐供養之具。其供養具左右兩廂。各畫布置八神王像。其神王色。青黃赤白各為一色。面作威怒。一一神王各著五色金銀細甲。各執器仗。威嚴而立五色石上。次下右廂畫呪師像。胡跪而坐。兩手捧持香爐供養。面仰向上。如似瞻仰菩薩尊顏。畫其像已。當立道場懸<物品>繒幡蓋</物品>。<物品>雜寶鈴</物品>珮<物品>種種嚴飾</物品>。<物品>香泥</物品>塗地而作水壇。縱廣四肘。迎將菩薩安置壇上。像面向西呪師面向東。日日香湯洗浴潔淨。著新淨衣入於道場。護身結界作法誦呪。種種供養般若波羅蜜多。誦呪可滿十萬遍。時時別懺悔滅身上過去一切罪障。於後誦呪。</施咒法><功效>作法用時種種得驗。</功效>畫像法竟。次說印法。</使用方法>

<使用方法><方法名稱>般若身印第一</方法名稱>
<施咒法><手印  t="身印">二手合腕。掌中相開。即用二手頭指中指無名指。頭曲相拄。其二小指二大指。各直竪磔開。</手印></施咒法></使用方法>

<使用方法><方法名稱>般若來印第二</方法名稱>
<施咒法><手印  t="來印">准前身印。唯改以二大指。稍稍相近。齊屈向下。</手印>即是名菩薩來印。</施咒法></使用方法>

<使用方法><方法名稱>般若去印第三</方法名稱>
<施咒法><手印  t="去印">若欲送菩薩去。准前來印。唯改所屈二大指。稍磔開。乃至於極。</手印>即是送菩薩去印。</施咒法></使用方法>

<使用方法><方法名稱>般若心印第四</方法名稱>
<施咒法><手印  t="心印">准前唯改。以右手大指。捻著頭指。</手印>即是般若心印。</施咒法></使用方法>

<使用方法><方法名稱>般若大心印第五</方法名稱>
<施咒法><手印  t="大心印">准前唯改以左大指屈向下。</手印>即是般若大心印。</施咒法></使用方法>

<使用方法><方法名稱>般若頭印第六</方法名稱>
    <施咒法><手印  t="頭印">准前唯改。齊竪二大指。離頭指一分許。</手印>即是般若頭印。</施咒法></使用方法>

<使用方法><方法名稱>般若縛魔印第七</方法名稱>
<施咒法><手印  t="縛魔印">准前唯改。用二大指各捻頭指。即是縛魔印。</手印></施咒法>
<功效>若用護身。<益處 t ="降伏魔障">一切魔鬼不得惱亂</益處>。<施咒法>是等七印。於菩薩前不解手成。誦後大心呪。</施咒法>除人身中三業惡障。兼禪定用。</功效></使用方法>

<使用方法><方法名稱>般若伏魔印第八</方法名稱>
<施咒法><手印  t="伏魔印">結加趺坐。先舒右手五指於右膝上仰著。即舒左手五指仰之。以小指側橫著於臍下。</手印></施咒法>即名<功效>伏魔</功效>印。</使用方法>
<使用方法><方法名稱>般若壇法</方法名稱>
<施咒法>縱廣四肘以五色作。從內次第。著白黃青赤黑之色。一切壇法例皆如是。其壇中心安釋迦牟尼佛華座。座上安像。其座東面復安華座。座上安般若波羅蜜身。左手把經。其壇北方復安華座。座上安大梵天。左手把君遲(唐云胡瓶水罐)南方安華座。座上安帝釋天。右手把跋折羅。中心著一<物品>香鑪</物品><物品>水罐</物品>。四角各一香鑪水罐。五枚水罐內。各盛<物品>淨水</物品><物品>五穀</物品><物品>七寶</物品>。並以<物品>柏葉梨枝</物品>塞口。於上各以<物品>生絹三尺</物品>而繫束之。<物品>種種果食</物品>及<物品>上好果</物品>一十二盤。<物品>燈</物品>十六盞。呪師當西門坐。正面向東。呪師東南著一<物品>火鑪</物品>。呪師前著種種<物品>香華</物品><物品>酥蜜</物品><物品>胡麻</物品>并<物品>稻穀</物品>等華諸飲食等具三五盤。擬燒供養。種種安竟次第奉請。一一各作本印誦真言。一一各作華印承迎。總坐定已作大結界。然後次第下[打-丁+親]施錢。隨力多少任意布施畢已。次作法事香華供養。次燒酥蜜胡麻等物而為供養。然後持明師手把數珠。誦大心真言一千八遍。誦竟取東北角水罐。安般若像前。胡跪以右手案水罐。又誦大心真言一百八遍竟。於壇西外預作水壇。縱廣二肘。其壇中心作蓮花座。散華供養訖。即將水罐引受法人。出於壇外。到西壇上中花座邊。面向東立。捧水罐住。令受法人於花座上面向東坐。發願口言。普願一切諸眾生等。悉發無上菩提之心。我今欲求舍摩他及阿耨多羅三藐三菩提故。作此法為一切眾生離生死故。願一切佛菩薩金剛諸天等。皆悉證知。發如是願已。又令受法人要誓。云願我得成就。此法以後。誓願不教誹謗正法。斷善根人諸惡人等。若其教者。一切行學皆不成辦。若犯如是速獲大罪。發是願已。持明師即與受法人。作般若身印。置於頂上。印中著華。即用水罐灌其頂上竟。又作身印。與其護身。然後令著新淨衣已。引入道場。禮拜畢已依次第坐持明師於護摩鑪邊。面向東坐。於鑪中然穀木柴。一一次第作印。奉請於鑪中坐。燒香飲食酥蜜等物。供養畢已送安本位上。如是乃至諸天等竟。口云慚愧無好供養。錯失儀則謝過已。持明師捻取鑪中灰。與其護身。腦後二肩心咽眉間髮際。如是七處點灰護身竟。辭佛開鎖發遣畢已。即以淨水掃滅壇處。<功效>作此法者<益處 t ="滅罪">一切罪障悉皆消滅</益處>。</功效>道場殘食持明師及受法人皆不得喫若喫持明師及受法人並失成就其[打-丁+親]施錢佛錢。入作佛用。其般若錢入寫經用。菩薩錢作菩薩用。金剛諸天錢入金剛諸天處用。水罐上繒絹持明師得用(不用最好)若坐禪時。以手案地。誦前大真言二十一遍。<功效>速得奢摩他</功效>。若作此法。一切諸佛菩薩歡喜。若作此壇。須於<時間 t="pt">八月十五日</時間>作。清淨處誦般若真言。用軍茶利結界其地。所有骨毛瓦石等掘令出盡。或深四指一搩一肘。惡物盡已。將好淨土別填堅築使平。埋著<物品>七寶</物品>及<物品>五穀子</物品>。埋深一磔。中心安之。欲安寶時。先作般若根本印印其寶已然後埋之。</施咒法></使用方法>

<使用方法>爾時世尊正在大會。說般若波羅蜜。及說是真言法利益方便。能令一切人非人等。聞此陀羅尼者。悉發無上菩提之心。迴向十方諸佛國土。當得阿耨多羅三藐三菩提。常生歡喜。爾時眾中有十六大藥叉將。其名曰。達哩底囉瑟吒大將　禁毘嚕大將　嚩日嚕大將　迦尾嚕大將　彌覩嚕大將　欶怒毘大將　阿儞嚕大將　娑儞嚕大將　印捺嚕大將　波夷嚕大將　摩尾嚕大將　嬌尾嚕大將　真特嚕大將　嚩吒徒嚕大將　尾迦嚕大將　俱吠嚕大將。有如是等十六大藥叉將各將七千諸眷屬等。即從座起頂禮佛足。而白佛言世尊。今此眾中一切天人。既聞佛教滅一切罪。不墮三塗植於佛種。我等藥叉將亦復如是。既蒙佛恩。我等歸命佛法僧寶。常隨擁護佛法僧眾。<施咒法>若王大臣比丘比丘尼優婆塞優婆夷等。及一切眾生。受持此法。若讀若誦若聽若念。又復念佛。若坐禪者。</施咒法><功效>我等十六藥叉將及諸眷屬。隨其行處而衛護之。若國城邑。若聚落中。若空閑林中如是等處。若有念此般若波羅蜜多名者。我等眷屬悉皆擁護。若人持此般若波羅蜜多時。<益處 t ="滅苦">忽遇一切諸難事者。我等眷屬共相擁護</益處>。若復有人欲得般若波羅蜜多成就者。我等眷屬<益處 t ="滿願">使滿其願</益處>。</功效></使用方法>

<使用方法>爾時佛讚諸藥叉大將言。善哉善哉汝等眷屬。能於般若波羅蜜多所在之處。而作衛護。為未來世諸眾生故。說修行之法。爾時諸藥叉王等言。<施咒法>若王若比丘比丘尼優婆塞優婆夷。若能深心信解我般若波羅蜜多功德自在威力陀羅尼成就故者。又須我等十六眷屬來佐衛護。汝等有能依我此法。如前結護廣建道場。為之壇法。求諸利益。<功效>國祚延長人民安樂。四方無事災禍不侵。保守貞幹無諸疾苦。</功效>當請清淨持明師。無問道俗。道體相同行純熟者。七人乃至二七三七人等。淨持戒行德尊長者。當於一所。別立厨膳供給師等。任取勝地。無問寺內寬大堂宇庭院之所。若近舍利浮圖塔廟。若好園林名山淨處。起作道場。其壇場法。掘去惡物淨土築平。如前所說築平正已。又以<物品>淨牛糞</物品>和<物品>香湯泥</物品>。摩塗其地。以<物品>五色粉作三重院</物品>。三重各開四門。第三重內院作一圓月。中心安般若波羅蜜多菩薩像。面向西門。其像右邊安帝釋天。左邊安梵摩天。東面安使者西面持明者。第一重外四方。各列四神王像。四方各四。總數即是十六神王。若欲畫者。第一重內畫著亦得。其持明師者。入第三重內。正在般若波羅蜜多像前。先請般若波羅蜜多菩薩。次請梵天等。次請召四面十六神王而安置之。及使者等。</施咒法></使用方法></text>
