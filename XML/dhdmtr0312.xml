<?xml version="1.0" encoding="UTF-8"?>
<?xml-model href="dhd.rnc" type="application/relax-ng-compact-syntax"?>
<text id="dhdmtr0312"><咒名>畫五藥叉像法</咒名>
<使用方法><施咒法>一身四手。左邊上手把三股叉。下手把棒。右邊上手掌拓一輪。下手把羂索。其身青色。而大張口狗牙上出。眼赤如血而有三眼。頂戴髑髏。頭髮聳竪如火焰色。項纏大蛇。兩膊各有倒垂一龍。龍頭相向。其像腰纏二大赤蛇。兩脚腕上亦纏大赤蛇。兩膊各倒垂一龍。龍頭相向。腰纏大赤蛇。所把棒上亦纏大蛇。虎皮縵胯。髑髏瓔珞。像兩脚下各安一鬼。其像左右兩邊各當作一青衣童子。髮髻兩角。手執香鑪。其像右邊作二藥叉。一赤一黃。執刀執索。其像左邊作二藥叉。一白一黑。執矟執叉。形狀並皆甚可怖畏。手足並作藥叉手足。其爪長利。畫作像已。
<時間 t="pt">日月蝕時</時間>急作一壇。隨力多少辦<物品>食果子</物品>。供養誦呪乃至<時間 t="f">日月平復</時間>即休。受法不食五辛酒肉。若其食者無有神驗。神性急惡恐損害人。宜須慎之。欲誦呪時安像壇中。從西南著。手執<物品>香鑪</物品>人門上立。至心奉請一切諸佛諸大菩薩一切賢聖。天龍八部諸天童子大力藥叉。願以大悲天眼天耳及他心智。悉皆證知弟子今日。誦五藥叉大威神呪。使得成就無有障礙。作此語已。發大聲誦呪一七遍。即當閉目存思作想。此呪音聲遍至十方無邊法界一切金剛藥叉等前。以為召信。專想作念。五方藥叉及諸眷屬皆作來意。然後安坐更當誦呪滿三七遍。若能誦至七七遍者最為第一。若呪神來時。呪師自身坐不安隱。身毛皆竪。復欲傾倒繞身四畔。欲似有人忽來相逼。若有如是相者。即知呪神將及諸眷屬一切皆來。呪師須作一<物品>金剛杵</物品>長二尺許。以右手把杵殺打地上。連續誦呪。左手叉腰。如此呪者。其呪神不過三遍五遍即來。若無大要不宜急喚。若不要急輒而急呪。恐畏神瞋必有損傷。若有怨家數相惱亂。當立一壇。壇上作彼舍覩嚧身。以燒<物品>死人炭灰</物品>作之。即殺誦呪以杵打之。如是不過三七遍下。</施咒法><功效>彼舍覩嚧即自母陀。以外一切諸病患等。任意皆得不勞繁錄。</功效>作杵法者。合金銀銅三物。共和鑄作其杵。杵有八楞。形如金剛力士把杵。杵長尺二。若無如上三種物者。當取東引桃根作之。</使用方法></text>
